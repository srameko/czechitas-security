**I vy jste cíl (byť nepřímý)**

Může se objevit nový malware nebo může dojít k napadení služby, kterou používáte, a může dojít k úniku vašich hesel. To vše jsou pravděpodobnosti, na které byste si měli pamatovat.

**Klikání na podezřelé odkazy**

Příjem spamu se (bouhužel) stal součástí každodenního života. Někdy je to jen neškodná reklama, ale občas to může být něco zlověstnějšího. Můžete dostat e-mail, který vás nutí kliknout na podezřelý odkaz a získat cenu, kterou jste vyhráli. Nebo se může v reklamě objevit nabídka, která zní příliš dobře. V každém případě, pokud máte pochybnosti: neklikejte za každou cenu. 

**Ignorování aktualizací**

Otravují Vás aktualizace každý měsíc? Počítač, chytrý telefon, tablet,... aplikace. Otrava, nicméně byste měli mít neustále aktualizováno - nejen aplikace, ale i operační systém. Pravděpodobně vás to z dlouhodobého pohledu ochrání od problémů. Neslavný malware WannaCry se rozšířil kvůli tomu, že zařízení nebyla aktualizována.

**Recyklace hesel**

Pro zapamatování si mnoha hesel se někteří lidé uchylují k jejich recyklaci. To znamená, že znovu používají stejné heslo nebo frázi, případně změní jeden dva znaky nebo nějaký přidají na konec (typicky číslo). Tomuto je třeba se vyhnout. Umožňuje útočníkům uhádnout vaše hesla!

**Nepoužívání 2FA**

Dvoufaktorové ověřování (2FA), známé také jako multifaktorové ověřování (MFA), je jednoduchý způsob, jak přidat do svých účtů další vrstvu zabezpečení. Nejobvyklejší metodou 2FA používanou populárními online službami je textová zpráva s ověřovacím kódem zaslaným do vašeho telefonu. Je to nejzákladnější metoda, ale použijte alespoň ji, pokud nemáte jinou možnost.

**Podcenění zabezpečení routeru**

Pokud jde o připojení k Internetu, router je srdcem vašeho domova. Jsou k němu připojena všechna vaše zařízení, ať už se jedná o chytrou televizi, chytrý telefon, osobní počítač nebo notebook. Kvůli pohodlí mnoho lidí ponechá, při instalaci, výchozí nastavení nebo si ponechává nastavení předkonfigurované poskytovatelem Internetu. Vždy byste měli zkontrolovat zabezpečení routeru, abyste mohli bezpečně používat internet.

**Absence bezpečnostního software (antivir, firewall,...)**

Internet je dobrý sluha, ale zlý pán. K ochraně dat byste měli vždy používat renomovaný bezpečnostní software. Kliknutím na nesprávný odkaz může dojít k tomu, že se do počítače dostane škodlivý kód. Bezpečnostní software poskytuje více vrstev, které mohou tyto hrozby zastavit. Prevence je základ. Nepodceňujte ji.

**Podcenění zálohování a šifrování**

Vždy zálohujte svá citlivá data a věci, na kterých jste nedávno pracovali; Pokud se tedy něco stane, můžete pokračovat v práci. Totéž platí pro šifrování. Nikdy nepodceňujte šifrování vašich dat: pokud jste napadeni, útočník bude mít problém dostat se k vašim datům; Pokud dojde k odcizení vašeho zařízení, máte před vzdáleným vymazáním dat další vrstvu zabezpečení.

**Chybějící autentizace**

Myslíte, že si všichni zabezpečují svůj telefon proti neoprávněnému přístupu, omyl. Třetina amerických občanů nepoužívá zámek obrazovky, [zdroj](https://www.pewresearch.org/fact-tank/2017/03/15/many-smartphone-owners-dont-take-steps-to-secure-their-devices/). Nastavte si zamykání zařízení. Nepoužívejte klasické gesto ve tvaru písmene L případně PIN 1234. Použijte kombinaci biometrických prvků, pokud je to možné (rozpoznání otisků prstů nebo obličeje) a hesla.

**Nesprávně nastavená práva aplikací**

Aplikace vyžadují různá oprávnění, aby mohly správně fungovat. Zpravidla to člověk nekontroluje a prostě přístup schválí.
Jenže k čemu bude aplikaci Baterka přístup k hovorům, SMS anebo poloze? Přemýšlejte nad tím, když po vás nějaka aplikace chce přístup.

**Použití neoficiálního obchodu s aplikacemi**

Root/Jailbreak je pro mnoho uživatelů lákavý, výrobci věcí proč to nedoporučují. Pojí se s tím také neoficiální obchod, který není tak striktně kontrolován, jako ten oficiální. Aplikace nejsou v takových alternativních obchodech vybírány a neprocházejí schvalovacím procesem, což znamená, že byste si mohli stáhnout zjevně škodlivou aplikaci, která by mohla ve vašem zařízení způsobit katastrofu. Jak asi tušíte, je nejlepší držet se oficiálních obchodů, abyste minimalizovali rizika napadení.

**Prodej zařízení s daty**

Srozšířením mobilních zařízení je tento problém daleko naléhavější než kdy dřív. Lidé prodávají své staré telefony, aby měli novější model. Je dobré mít na paměti, že vaše zařízení obsahuje plno informací. Mějte na paměti, že by jste toto zařízení měli deautorizovat ze všech služeb a uvést do továrního nastavení. V každém případě nepodceňujte zásadní důležitost důkladného provedení tohoto procesu, vaše soukromí musí zůstat nedotčeno.

---
[zpět](index.md)
