# Jak nastavit

## 2FA (Authy)

Tento návod bude (s drobnými odlišnostmi) fungovat i pro jiné aplikace (Google Authenticator, Microsoft Authenticator, Okta,...)

Potřebujete chytrý telefon s Android/iOS případně YubiKey. Aplikace do které chcete zabezpečit přístup zpravidla disponuje návodem (použijte ho), např. [Facebook](https://www.facebook.com/help/148233965247823). Nicméně můžete využít i návodu, který je k dispozici [zde](https://authy.com/guides/)

Začněte od služby, kde máte důležité věci (e-mail, sociální síť,...) a ztrátou přístupu by mohlo dojít k velké škodě. Dál už postupujte podle návodu:

* Nainstalujte si aplikaci Authy
  * Authy 2-Factor Authentication (Android)
  * Authy (iOS)
* Zaregistrujte si vaše telefonní číslo, ověřte ho (pomůže vám v případě obnovy, přenosu na nový telefon,...)
* Zálohu vyřešíme posléze, přeskočte ji (potřebovali by jste si někam poznačit heslo, vhodnější až po nastavení správce hesel)
* Klikněte v pravém dolním rohu na **+** (přidáte si tak nový účet)
* Klikněte na Scan QR Code (aplikace bude potřebovat přístup k fotoaparátu)/Opiště iniciační vektor manuálně
* Namiřte na obrazovku kde se nachází QR kód vygenerovaný službou (Facebook, Google, Microsoft,...)
* Pojmenujte si nově vytvořený účet a uložte
* Služba, kterou nastavujete bude chtít ověření (opište kód, který vám Authy generuje).

Doporučujeme nastavit zabezpečení Authy (PIN, TouchID,...).




  



---
[zpět](index.md)
